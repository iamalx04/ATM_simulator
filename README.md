# ATM Simulator

Am ales ca, în cadrul temei mele de atestat, să simulez funcționalitatea
unui bancomat deoarece este unul dintre dispozitivele pe care le folosim
aproape săptămânal sau lunar, fiind mereu necesar să retragem bani din
conturile noastre bancare, să depunem, sau să verificăm de ce sume dispunem
la un anumit moment. În era digitală, suntem dependenți de sistemul bancar,
prin intermediul căruia reușim să utilizăm banii în timp real, având control
asupra lor în orice moment, însă pentru a nu întâmpina probleme grave de
securitate și funcționalitate, acest sistem are nevoie de o echipă numeroasă
care să se ocupe de mentenanță și să rezolve în câteva momente diversele
situații întâlnite. Am considerat interesant acest sistem de lucru, felul în care,
constant, dispozitivul cu care interacționăm noi este conectat la o bază de date
care este modificată de alte sute de utilizatori în același timp.

Acest program este destinat pentru cei care vor să aibă un mic
„bancomat” chiar la ei acasă, ce conține funcțiile principale pe care noi le
folosim zi de zi. Precum jocul Monopoly este făcut să învețe copiii să
gestioneze bani și proprietăți, oferindu-le acces nelimitat la sumele pe care le
dețin, astfel funcționează și acest program, care îți oferă libertatea de a
modifica și vizualiza sumele oricărui utilizator introdus în baza de date, dar
și de a adăuga nenumărați alți oameni în sistem.

Poate vrei să strângi fondul clasei și te-ai plictisit de banalul caiețel și
plic, sau poate faci chetă cu niște prieteni pentru un cadou. Cu acest program,
poți să-ți adaugi toți prietenii sau colegii și să ții evidența banilor pe care îi
împrumuți sau îi primești într-un mod mai... diferit! La bază e doar o simulare,
însă cred cu tărie că ar putea deveni util pentru a ține contabilitatea unor sume
de bani într-un mod mai distractiv și educativ.
Mai multe detalii despre cum funcșionează proiectul, se regăsesc în fișierul 
"Istrate Alexandru-Daniel - Atestat Clasa a XII-a.pdf".
